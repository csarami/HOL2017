[{
        "title": "همه خواب‌اند و ما بيدار.",
        "qaleb": "selaxti",
        "body": "همه خواب‌اند و ما بيدار.\nگرفتار كه‌ايم اي يار؟\nگرفتار هميم انگار!\nچراغ چشم‌ها خاموش؛\nتوان گوش‌ها بي توش؛\nفرو مي‌ريزد اين آوار.\nسكوت آواز مي‌خواند؛\nكه شب با ناز مي‌راند؛\nتو بيداري و من بيدار.\nاگر من از تو سرشارم،\nپري از من خبر دارم؛\nتو سرشاري و من سرشار.\nبپر تا بام راهي نيست؛\nبيا تا من، گناهي نيست؛\nتو بيماري و من بيمار.\nلبم را بوسه باران كن!\nدلم را لاله زاران كن!\nببار اي جوهر رگبار!\nادر كأساً و ناولها؛\nچه خوش افتاد مشكل‌ها!\nكه هم مستيم و هم هشيار.\nالا يا ايها الساقي!\nيكي جام از مي باقي،\nكرم كن بر لبم بگذار!\nتو لب دادي و بوسيدم؛\nاز اين سودا نترسيدم؛\nنه بالا رفتم از ديوار!\nبه غير از پيچ و تاب انگار،\nنمي‌زايد از اين دوّار؛\nنمي‌رويد از اين پرگار!",
        "date": "14/2/67",
        "beitNumber": 30,
        "pishkeshBe": "xxxx",
        "audioUrl": "xxxx",
        "cssId": "selaxti-1"
    }, {
        "title": "رنگ لا لاي آسمان آبي است.",
        "qaleb": "selaxti",
        "body": "رنگ لا لاي آسمان آبي است.\nتاب گهواره تاب بي‌تابي است.\nخواب‌هاي كرانه عنابي است.\nدل من شاد و چشم من روشن.\nگم شدم در تو من ندارم من.\nآه اين منتهاي خوديابي است!\nگريه با اشك نيست خالص و ناب.\nتخم هرگز نمي‌كند در آب؛\nسخن نغز من نه مرغابي است!\nعشق خوش قدكشيد و پست شديم .\nسرخ و سبز و سياه مست شديم.\nمستي‌ما، سماع گردابي است!\nبوسه با تازيانه شيرين است.\nچه كنم سرنوشت من اين است.\nحرم من به چنگ وهّابي است!\nرنگ و آهنگ جنگ من داري.\nراي دشوار تهمتن داري.\nبا من اين سادگي و سهرابي است.\nشاه كاووس از سر بيداد،\nنوش‌دارو تو را نخواهد داد.\nپس از اين خواب عين بي‌خوابي است!\nيا تهيگاه عشق پاره مكن\nيا چو كردي بسوز و چاره مكن\nتا نگويند اين چه اعرابي است!؟\nتو مرا يار و من ترا بارم؛\nنقطه‌ي صفري از تو كم دارم.\nچه تفاوت دويست را با بيست!",
        "date": "15/2/67",
        "beitNumber": 27,
        "pishkeshBe": "xxxx",
        "audioUrl": "xxxx",
        "cssId": "selaxti-2"
    }]
